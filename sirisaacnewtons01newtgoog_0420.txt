LIBER SECUNDUS. 379

Cos. 3. Dividatur jam annulus unusquisque sectionibus transversis
in particulas innumeras constituentes substantiam absolute& unifor-
miter fluidam; & quoniam hae sectiones non spectant ad legem
motus circularis, sed ad constitutionem fluidi solummodo conducunt,
perseverabit motus circularis ut prius. His sectionibus annuli omnes
quam minimi asperitatem a vim attritus mutui aut non mutabunt, aut
mutabunt aequaliter. Et manente causarum proportione manebit
effectuum proportio, hoc est, proportio motuum 81 periodicorum
temporum. Q. E. D. Caeterum cum motus circularis, & inde
orta vis centrisuga, major sit ad eclipticam quam ad polos; debebit
causa aliqua adesse qua particulae singulae in circulis suis retineantur;
ne materia, quae ad eclipticam est, recedat semper a centro dc per
exteriora vorticis migret ad polos indeque per axem ad eclipticam
circulatione perpetua revertatur.

Corol. 1. Hinc motus angulares partium fluidi circa axem globi,
sunt reciproce ut quadrata distantiarum a centro globi, & velocita-
tes absolutae reciproce ut eadem quadrata applicata ad distantias
ab axe.

Corol. 2. Si globus in fluido quiescente similari dc infinito circa
axem positione datum uniformi cum motu revolvatur, communica-
bitur motus fluido in morem vorticis, & motus iste paulatim pro-
pagabitur in infinitum; neque prius 'cessabit in singulis fluidi partibus
accelerari, quam tempora periodica singularum partium sint ut
quadrata distantiarum a centro globi.

Corol. 3. Quoniam vorticis partes interiores ob majorem suam
velocitatem atterunt ἃ urgent exteriores, motumque ipsis ea actione
perpetuo communicant, &exteriores illi eandem motus quantitatem
in alios adhuc exteriores simul transferunt, eaque actione servant
quantitatem motus sui plane invariatam; patet quod motus perpetuo
transfertur a centro ad circumferentiam vorticis& per infinitatem
circumferentiae absorbetur. Materia inter sphaericas duas quasvis
superficies vortici concentricas nunquam accelerabitur‚ eo quod
motum omnem a materia interiore acceptum transfert semper in
exteriorem.

Corol. 4. Proinde ad conservationem vorticis constanter in eodem
movendi statu, requiritur principium aliquod activuma quo globus
eandem semper quantitatem motus accipiat, quam imprimit in

 

