LIBER TERTIUS. · 407

centrum petebat. Unde cum terra communis suprema quasi duplo
gravior sit quam aqua, 81 paulo inferius in fodinis quasi triplo vel
quadruplo aut etiam quintuplo gravior reperiatur: verisimile est
quod copia materiae totius in terra quasi quintuplo vel sextuplo
major sit quam si tota ex aqua constaret3 praesertim curn terram
quasi quadruplo densiorem esse quam jovem jam ante ostensum sit ’
Quare· si jupiter paulo densior sit quam aqua, hic spatio dierum tri-
ginta, quibus longitudinem 459 semidiametrorum suarum describit,
amitteret in medio ejusdem densitatis cum a'e‘re nostro motus sui
partem sere decimam. Verum cum resistentia mediorum minuatur
in ratione ponderisac densitatis sic ut aqua, quae partibus 13} levior
est quam argentum vivum, minus resistat in eadem ratione; 8ι
aer, qui partibus 860. levior est quarn aqua, minus resistat in eadem
ratione: si ascendatur in coelos ubi pondus medii, in quo planetae
moventur, diminuitur in immensum, resistentia prope cessabit. Os-
tendimus utique in scholio ad prop. xx11 lib. 11 quod si ascenderetur
ad altitudinem milliarium ducentorum supra terram, aer ibi rarior
soret quam ad superficiem terrae in ratione 30 ad 0,oooooooooooo3998,
seu 75000000000000 ad 1 circiter. Et hinc stella jovis in medio
ejusdem densitatis cum ae're illo superiore revolvendo, tempore
annorum 1000000, ex resistentia medii non amitteret motus sui partem
decimam centesimam millesimam. ln spatiis utique terrae proximis,
nihil invenitur quod resistentiam creet praeter ae'rem exhalationes
dt vapores. His ex vitro cavo cylindrico diligentissime exhaustis
gravia intra vitrum liberrime & sine omni resistentia sensibili cadunt ;
ipsum aurum 81 pluma tenuissima simul demissa' aequali cum velo-
citate cadunt, 8ι casu suo describendo altitudinem pedum quatuor sex
vel octo simul incidunt in fundum, ut experientia compertum est.
Et propterea si in coelos ascendatur aere &exhalationibus vacuoS,
planetae & cometae sine omni resistentia sensibili per spatia illa
diutissime movebuntur.

 

