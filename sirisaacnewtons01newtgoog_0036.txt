EDITORIS PRAEFATIO. xxxi

admittendum credere velint; videamus quo tandem oporteat illos
pervenire. ·

Vel enim dicent hanc, quam confingunt, mundi per omnia pleni
constitutionem ex voluntate dei prolectam esse, propter eum finem,
ut operationibus naturae subsidium praesens haberi posset ab aethere
subtilissimo cuncta permeante 81 implente; quod tamen dici non
potest, siquidem jam ostensum est ex cometarum phaenomenis, nullam
esse hujus aetheris efficaciam: vel dicent ex voluntate dei prolectam
esse, propter finem aliquem ignotum; quod neque dici debet, siquidem
diversa mundi constitutio eodem argumento pariter stabiliri posset:
vel denique non dicent ex voluntate dei profectam esse, sed
ex necessitate quadam naturae. Tandem igitur delabi oportet
in faeces sordidas gregis impurissimi. Hi sunt qui somniant sato
‘ universa regi, non providentia; materiam ex necessitate sua semper

8ι ubique extitisse, infinitam esse dc aeternam. Quibus positis, erit
etiam undiquaque uniformis: nam varietas formarum cum necessitate
omnino pugnat. Erit etiam immota: namsi necessario moveatur in
plagam aliquam determinatam, cum determinata aliqua velocitates
pari necessitate movebitur in plagam diversam cum diversa velocitate ;
-in plagas autem diversas, cum diversis velocitatibus moveri non
potest; oportet igitur immotam esse. Neutiquam profecto potuit '
oriri mundus, pulcherrima formarum δε motuum varietate distinctus
nisi ex liberrima voluntate cuncta providentis dc gubernantis dei.

Ex hoc igitur fonte promanarunt illae omnes quae dicuntur naturae
leges: in quibus multa sane sapientissimi consilii, nulla necessitatis
apparent vestigia. Has proinde non ab incertis conjecturis petere,
sed observando atque experiendo addiscere debemus Qui vere
physicae principia legesque rerum, sola mentis vi &interno rationis

¹lumine fretum, invenire se posse confidit; hunc oportet vel statuere
mundum ex necessitate fuisse, legesque propositas ex eadem necessitate
sequi; vel si per voluntatem dei constitutus sit ordo naturae, se tamen,
homuncionem misellum, quid optimum factu sit perspectum habere.
Sana omnis dc vera philosophia sundatur in phaenomenis rerum : quae si
nos vel invitos 81 reluctantes ad hujusmodi principia deducunt, in qui-
bus clarissime cernuntur consilium optimum ἃ dominium summum
sapientissimi 81 potentissimi entis ; non erunt haec ideo non admittenda

 

