LIBER PRIMUS. 45

vendo tempore quovis describit, medius est proportionalis inter dia-
metrum circuli, 81 descensum corporis eadem data vi eodemque
tempore cadendo confectum.

Scholz'um.

Casus corollarii sexti obtinet in corporibus coelestibus (ut seorsum
collegerunt etiam nostrates Wrennus, Hookius 8z Halloeus) & prop-
terea quae spectant ad vim centripetam decrescentem in duplicata
ratione distantiarum a centris, decrevi fusius in sequentibus expo-
nere

Porro praecedentis propositionis 8ι corollariorum ejus benefici0,
colligitur etiam proportio vis centripetae ad vim quamlibet notam,
qualis est ea gravitatis. Nam si corpus in circulo terrae concentrico
vi gravitatis suae revolvatur, haec gravitas est ipsius vis centripeta.
Datur autem ex descensu gravium & tempus revolutionis unius
8z arcus dato quovis tempore descriptus, per hujus corol. ix. Et
hujusmodi propositionibus Hugenz‘us in eximio suo tractatu de Horolo-
gz'o Oscillatorz'o vim gravitatis cum revolventium viribus centrisugis
contulit

Demonstrari etiam possunt praecedentia in hunc modum. ln cir-
culo quovis describi intelligatur polygonum laterum quotcunque.
Et si corpus in polygoni lateribus data cum velocitate movendo
ad ejus angulos singulos a circulo reflectatur; viS, qua singulis re·
flexionibus impingit in circulum, erit ut ejus velocitas: ideoque
summa virium in dato tempore erit ut velocitas illa, & numerus re-
flexionum conjunctim: hoc est (si polygonum detur specie) ut lon-
gitudo dato illo tempore descripta, & aucta vel diminuta in ratione
longitudinis ejusdem· ad circuli praedicti radium ; id estut quadratum
longitudinis illius applicatum ad radium: ideoque, si polygonum
lateribus infinite diminutis coincidat cum circulo, ut quadratum arcus
dato tempore descripti applicatum ad radium. Haec est vis centrifuga,
qua corpus urget circulum; & huic aequalis est vis contraria, qua
circulus continuo repellit corpus centrum versus.

 

