arifronis PRAEFATJO

IN

EDITIONEM SECUNDAM.

EWTONIANAE philosophiae novam tibi, lector benevole,

diuque desideratam editionem, plurimum nunc emendatam
atque auctiorem exhibemus. Quae potissimum contineantur in hoc
opere celeberrimo, intelligere potes ex indicibus adjectis: quae vel
addantur vel immutentur, ipsa te sere docebit auctoris praesatio.
Reliquum est, ut adjiciantur nonnulla de methodo hujus philosophiae.

Qui physicam tractandam susceperunt, ad tres sere classes revo-
cari possunt„ Extiterunt enim, qui singulis rerum speciebus quali-
·tates specificas & occultas tribuerint; ex quibus deinde corporum
singulorum operationes, ignota quadam ratione, pendere voluerunt.
ln hoc posita est summa doctrinae scholasticae, ab Aristotele& Peri-
pateticis derivatae: Affirmant utique singulos effectus ex corporum
singularibus naturis'oriri3 at unde sint illae naturae non docent; nihil
itaque docent Cumque toti sint in rerum nominibus non in ipsis
rebus; sermonem quendam philosophicum censendi sunt adinvenisse,
philosophiam tradidisse non sunt censendi.

Alii ergo melioris diligentiae laudem consequi sperarunt rejecta
vocabulorum inutili farragine. Statuerunt itaque materiam univer-
sam homogeneam esse, omnem vero formarum varietatem, quae in
corporibus cernitur, ex particularum componentium simplicissimis
quibusdam & intellectu facillimis affectionibus oriri. Et recte
quidem progressio instituitur a simplicioribus ad magis composita, si
particularum primariis illis affectionibus non alios tribuunt modos,

 

