LIBER rannus 425

compositis viribus incidet in tempus aliquod intermedium quod tertiae
lunari propinquius est; ideoque in transitu lunae a syzygiis ad qua·
draturas, ubi hora tertia solaris praecedit tertiam lunarem, maxima
aquae altitudo praecedet etiam tertiam lunarem, idque maximo inter-
vallo paulo post octantes lunae; a paribus intervallis aestus maximus
sequetur horam tertiam lunarem in transitu lunae a quadraturis ad
syzygias. Haec ita suntin mari aperto. Nam in ostiis fluviorum
fluxus majores caeteris paribus tardius ad ἀκμὴν venient

Pendent autem effectus luminarium ex eorum distantiis a terra
ln minoribus enim distantiis majores sunt eorum effectus, in majoribus
minores idque in triplicata ratione diametrorum apparentium. Igitur
sol tempore hyberno, in perigaeo existens majores edit effectus
efficitque ut aestus in syzygiis paulo majores sint, a in quadraturis
paulo minores (caeteris paribus) quam tempore aestiv0; 81 luna in
perigaeo singulis mensibus majores ciet aestus quam ante vel post dies
quindecim, ubi in apogaeo versatur. Unde fit ut aestus duo omnino
maximi in syzygiis continuis se mutuo non sequantur.

Pendet ctiam effectus utriusque luminaris ex ipsius declinatione .
seu distantia ab aequatore. Nam si luminare in polo constitueretur,
traheret illud singulas aquae partes constanter sine actionis intensione
8ι remissione, ideoque nullam motus reciprocationem cieret Igitur
luminaria recedendo ab aequatore polum versus effectus suos gradatim
amittent, u propterea minores ciebunt aestus in syzygiis solstitialibus
quam in aequinoctialibus, ln quadaturis autem solstitialibus majores
ciebunt aestus quam in quadraturis aequinoctialibus; eo quod lunae
jam in aequatore constitutae effectus maxime superat effectum solis.
Incidunt igitur aestus maximi in syzygias dc minimi in quadraturas
luminarium, circa tempora aequinoctii utriusque. Et aestum maximum
in syzygiis comitatur semper minimus in quadraturis, ut experientia
compertum est. Per minorem autem distantiam solis a terra tem·
pore hyberno quam tempore aestivo fit ut aestus maximi 81 minimi
saepius praecedant aequinoctium vernum quam sequantur, & saepius
sequantur autumnale quam praecedant.

Pendent etiam effectus luminarium ex locorum latitudine. De-
signet A p E P tellurem aquis profundis undique coopertam ; C cen-
trum ejus; P, p polos; A E aequatorem; F locum quemvis extra
aequatorem3 F f parallelum loci ; Da' parallelum ei respondentem ex

 

