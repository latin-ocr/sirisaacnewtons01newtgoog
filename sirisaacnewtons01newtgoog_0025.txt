xx EDITORIS PRAEFATJO.

conflari censenda erit; atque adeo corpora omnia terrestria se mutuo
trahere oportet viribus absolutis, quae sint in ratione materiae trahentis
Haec est natura gravitatis apud terram: videamus jam qualis sit in
caelis.

Corpus omne perseverare in statu suo vel quiescendi vel movendi Ι
uniformiter in directum, nisi quatenus a viribus impressis cogitur
statum illum mutare; naturae lex est ab omnibus recepta philosophis.
Inde vero sequitur corpora, quae in curvis moventur, atque adeo
de lineis rectis orbitas suas tangentibus jugiter abeunt, vi aliqua
perpetuo agente retineri in itinere curvilineo. Planetis igitur in
orbibus curvis revolventibus necessario aderit vis aliqua, per cujus
actiones repetitas indesinenter a tangentibus deflectantur.

Jam illud concedi aequum est, quod mathematicis rationibus
colligitur & certissime demonstratur; corpora nempe omnia, quae
moventur in linea aliqua curva in plano descripta, quaeque radio ducto
ad punctum vel quiescens vel utcunque motum describunt areas circa
punctum illud temporibus proportionales urgeri a viribus quae ad
idem punctum tendunt. Cum igitur in confesso sit apud astronomos
planetas primarios circum solem, secundarios vero circum suos
primarios, areas describere temporibus proportionales; consequens
est ut vis illa, qua perpetuo detorquentur a tangentibus rectilineis
82 in orbitis curvilineis revolvi coguntur, versus corpora dirigatur
quae sita sunt in orbitarum centris. Haec itaque vis non inepte vocari
potest, respectu quidem corporis revolventis centripeta; respectu
autem corporis centralis, attractiva; a quacunque demum causa oriri
fingatur.

Quin 82 haec quoque concedenda sunt, &mathematice demon-
strantur: Si corpora plura motu aequabili revolvantur in circulis
concentricis‚ u quadrata temporum periodicorum sint ut cubi
distantiarum a centro communi ; vires centripetas revolventium fore
reciproce ut quadrata distantiarum. Vel, si corpora revolvantur in
orbitis quae sunt circulis finitimae, & quiescant orbitarum apsides:
vires centripetas revolventium fore reciproce ut quadrata distantiarum.
Obtinere casum alterutrum in planetis universis consentiunt astronomi.
ltaque vires centripetae planetarum omnium sunt reciproce ut
quadrata distantiarum ab orbium centris. Si quis objiciat planetarum.
dt luna: praesertim, apsides non penitus quiescere; sed motu quodam

 

