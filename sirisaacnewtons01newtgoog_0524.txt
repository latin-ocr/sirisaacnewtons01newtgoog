LIBER TERTIUS. 483

suo conficiens Ex eo tempore motus ejus diurnus perpetuo
augebatur usque ad Sept. 4, quando evasit graduum quasi quinque.
Igitur toto hoc tempore cometa ad terram appropinquabat. ld quod
etiam ex diametro capitis micrometro mensurata colligitur: quippe
quam Hevelz‘us reperit Auge esse tantum 6' 5'' inclusa coma, at
Sept. 2 esse 9' 7''. Caput igitur initio longe minus apparuit quam
in fine motus, at initio tamen in vicinia solis longe lucidius extitit
quam circa finem, ut refert idem Hevelz'us. Proinde toto hoc
tempore, ob recessum ipsius a sole, quoad lumen decrevit, non
obstante accessu ad terram. Cometa anni 1618 circa medium mensis
Decembris dt iste anni 1680 circa finem ejusdem mensis celerrime
movebantur, ideoque tunc erant in perigaeis. Verum splendor
maximus capitum contigit ante duas fere septimanas ubi modo
exierant de radiis solaribus; &splendor maximus caudarum paulo
ante in majore vicinitate solis. Caput cometae prioris, juxta observa-
tiones Cysati, Decemb. 1 majus videbatur stellis primae magnitudinis,
& Decemb. 16 (jam in perigaeo existens) magnitudine parum,
splendore seu claritate luminis plurimum defecerat Jan. 7 Keplerus
de capite incertus finem fecit observandi. Die 12 mensis Decemb. “
conspectum & a Flamstuizb observatum est caput cometae posterioris

in distantia novem graduum a sole, id quod stellae tertiae magnitudi-
nis vix concessum suisset. Decemb. 15 & 17 apparuit idem ut stella
tertiae magnitudinis, diminutum utique splendore nubium juxta solem
occidentem. Decemb. 26 velocissime motuS, inque perigaeo pro-
pemodum existens, cedebat ori pegasi, stellae tertiae magnitudinis,
Jan.3 apparebat ut stella quartae, Jan. 9 ut stella quintae, Jan.

13 ob splendorem lunae crescentis disparuit. Jun. 2 5 vix aequabat
stellas magnitudinis septimae. Si sumantur aequalia a perigaeo hine
inde tempora, capita quae temporibus illis in longinquis regionibus
posita, ob aequales a terra distantias, aequaliter lucere debuissent, in ¹
plaga solis maxime splenduere, ex altera perigaei parte evanuere.
lgitur ex magna lucis in utroque situ differentia concluditur magna
solis & cometae vicinitas in situ priore. Nam lux cometarum regularis
esse solet dc maxima apparere, ubi capita velocissime moventur atque
ideo sunt in perigaeis; nisi quatenus ea major est in vicinia solis

 

