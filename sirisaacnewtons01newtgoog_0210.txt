l·
rb

t.

0
ὁ

maan Primus. 169

Cas. 2. Fingamus jam systema corporum minorum modo jam
descripto circa maximum revolventium, aliudve quodvis duorum cir-
cum se mutuo revolventium corporum systema progredi uniformiter
in directum, 81 interea vi corporis alterius longe maximi dt ad
magnam distantiam siti urgeri ad latus. Et quoniam aequales vires
acceleratrices, quibus corpora secundum lineas parallelas urgentur,
non mutant situs corporum ad invicem, sed ut systema totum,

· servatis partium motibus inter se, simul transferatur, efficiunt:

manifestum est, quod ex attractionibus in corpus maximum nulla
prorsus orietur mutatio motus attractorum inter se, nisi vel ex attrac-
tionum acceleratricum inaequalitate, vel ex inclinatione linearum ad
invicem, secundum quas attractiones fiunt. Pone ergo attractiones
omnes acceleratrices in corpus maximum esse inter se reciproce ut
quadrata distantiarum; 81 augendo corporis maximi distantiam,
donec rectarum ab hoc ad reliqua ductarum differentiae respectu
earum longitudinis &inclinationes ad invicem minores sint, quam
datae quaevis; perseverabunt motus partium systematis inter se sine
erroribus, qui non sint quibusvis datis minores. Et quoniam, ob
exiguam partium illarum ab invicem distantiam, systema totum ad
modum corporis unius attrahitur; movebitur idem hac attractione ad
modum corporis unius; hoc est, centro suo gravitatis describet circa
corpus maximum sectionem aliquam conicam (viz. hyperbolam vel
parabolam attractione languida, ellipsin fortiore) dr radio ad maximum
ducto describet areas temporibus proportionales, sine ullis erroribus,
nisi quas partium distantiae, perexiguae sane &pro lubitu minuendae,
valeant efficere. Q. E. 0.

Simili argumento pergere licet ad casus magis compositos in
infinitum.

Corol. 1. In casu secund0, quo propius accedit corpus omnium
maximum ad systema duorum vel plurium, eo magis turbabuntur
motus partium systematis inter se; propterea quod linearum a cor-
pore maximo ad has ductarum jam major est inclinatio ad invicem,
majorque proportionis inaequalitas.

Corol. 2. Maxime autem turbabuntur, ponendo quod attractiones
acceleratrices partium systematis versus corpus omnium maximum
non sint ad invicem reciproce ut quadrata distantiarum a corpore
illo maximo; praesertim si proportionis hujus inaequalitas major sit

 

