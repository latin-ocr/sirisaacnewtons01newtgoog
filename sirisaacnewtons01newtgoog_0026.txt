EDITORIS I'RAEFATIO. xxi

lento ferri in consequentia: responderi potest, etiamsi concedamus
hunc motum tardissimum exinde profectum esse quod vis centripetae
proportio aberret aliquantum a duplicata, aberrationem illam per
computum mathematicum inveniri posse & plane insensibilem esse.
lpsa enim ratio vis centripetae lunaris, quae omnium maxime turbari
debet, paululum quidem duplicatam superabit; ad hanc vero sexaginta
sere vicibus propius accedet quam ad triplicatam. Sed verior erit
responsio, si dicamus hanc apsidum progressionem, non ex aberrati-
one a duplicata proportione, sed ex alia prorsus diversa causa oriri,
quemadmodum egregie commonstratur in hac philosophia. Restat
ergo ut vires centripetae, quibus planetae primarii tendunt versus
solem &secundarii versus primarios suos, sint accurate ut quadrata
distantiarum reciproce.

Ex iis quaehactenus dictasunt constat planetas in orbitis suis
retineri per vim aliquam in ipsos perpetuo agentem: constat vim
illam dirigi semper versus orbitarum centra: constat hujus efficaciam
augeri in accessu ad centrum, diminui in recessu ab eodem: & augeri
quidem in eadem proportione qua diminuitur quadratum distantiae,
· diminui in eadem proportione qua distantiae quadratum augetur.
Videamus jam, comparatione instituta inter planetarum vires centri-
petas & vim gravitatis annon ejusdem forte sint generis. Ejusdem
vero generis erunt, si deprehendantur hinc & inde leges eaedem,
eaedemque affectiones. Primo itaque lunae, quae nobis proxima est,
vim centripetam expendamus,

Spatia rectilinea, quae a corporibus e quiete demissis dato tempore
sub ipso motus initio describuntur, ubi a viribus quibuscunque
urgentur, proportionalia sunt ipsis viribus: hoc utique consequitur
ex ratiociniis mathematicis. Erit igitur vis centripeta lunae, in orbita
sua revolventis ad vim gravitatis in superficie terrae, ut spatium
quod tempore quam minimo describeret luna descendendo per vim
centripetam versus terram, si circulari omni motu privari fingeretur,
ad · spatium quod eodem tempore quam minimo describit grave
corpus in vicinia terrae, pervim gravitatis suae cadendo. Horum
spatiorum prius aequale est arcus aluna per idem tempus descripti
sinui verso, quippe qui lunae translationem de tangente, saetam a vi

centripeta, metitur; atque adeo cqmputari potest ex datis tum lunae

 

